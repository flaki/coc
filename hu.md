---
  layout: simple-page
  title: Magatartási Szabályzat (CoC) - Magyarországi Web Konferencia
  title-short: Magatartási Szabályzat (CoC)
---

## Magatartási Szabályzat (Code of Conduct)
[Click here for an English version of the Code of Conduct](en.html)


<div class="intro-p">
  <p>A Magyarországi Web Konferencia minden látogatójától, előadójától, támogatójától és önkéntesétől elvárt az alábbi magatartási szabályok kötelező érvényű betartása. A szervezők az esemény teljes időtartama alatt minden tőlük telhetőt megtesznek ezen magatartási szabályok lehető legszigorúbb betartásáért. Minden látogatótól elvárt a teljeskörű együttműködés a szabályok betartása érdekében, így biztosítva a biztonságos, inkluzív környezetet minden résztvevő számára.</p>

</div>

## Segítségre van szükséged? Keresd Flakit

Szmozsánszky István "Flaki"  
Twitter: [@slsoftworks](http://twitter.com/slsoftworks)  
Email: [flaki@mozilla.hu](mailto:flaki@flaki.hu)  
Telefon: +36204741705

## A rövid változat

A Magyarországi Web Konferencia határozott célja, hogy zaklatásmentes konferenciaélményt biztosítson minden látogatónak, nemre, szexuális orientációra, fogyatékosságra, megjelenésre, testfelépítésre, rasszra, vallásra való tekintet nélkül egyaránt. A konferencia látogatóinak bárminemű zaklatása nem tolerált tevékenységnek minősül, ide sorolva a szexuális töltetű megjegyzéseket és megnyilvánulásokat is. Ezen megnyilvánulások semelyike sem helyénvaló vagy tolerált a konferencia keretei között, értve ezalatt a konferencia helyszínét, előadásait, workshopokat, záróeseményeket, Twittert és egyéb online felületeket. A szabályokat megszegő résztvevőket a szervezőknek (mindenféle ellentételezés nélkül) jogában áll kizárni a további résztvételből és eltávolítani a helyszínről.

## A valamivel hosszabb változat

A zaklatás alatt értendőek a nemre, szexuális beállítottságra, fogyatékosságra, megjelenésre, testfelépítésre, rasszra, vallásra tett bántó megjegyzések, a nyilvánosan megjelenített szexuális töltetű ábrázolások, a szándékos megfélemlítés, követés, kéretlen fotók és videofelvételek továbbítása, előadások és egyéb események folyamatos megzavarása, nem odaillő fizikai kontaktus és kéretlen szexuális közeledés.

A zaklató magatartást folytató résztvevőktől elvárt annak felszólítás utáni azonnali beszüntetése.

Az itt feltüntetett szabályok mindegyike a támogatókra egyaránt, kivétel nélkül vonatkozik. Kiemelten igaz ez szexuálizált tartalmú képek és egyéb anyagok megjelenítésére, valamint ilyen tevékenységek folytatására. A kiállítói standoknál dolgozók (ide sorolva az önkénteseket is) nem viselhetnek szexuális töltetű ruházatot, egyenruhát vagy jelmezt, sem pedig másegyéb módon sem hozhatnak létre szexualizált környezetet.

Amennyiben egy résztvevő a konferencia területén zaklató magatartást tanusít, a szervezőknek jogában áll saját belátásuk szerint kezelni, ide sorolva egyebek közt a résztvevő szóbeli figyelmeztetését és a konferencia helyszínéről való azonnali, térítés nélküli kizárását és eltávolítását.

Amennyiben zaklatnak, vagy más látogatókkal kapcsolatban zaklatásra leszel figyelmes, illetve bármely másegyéb problémával keresd bizalommal minél hamarabb a konferencia szervezőit. A szervezőket fehér, a konferencia logójával nyomott pólójukról ismered fel.

Amennyiben nem találsz szervezőt, Szmozsánszky István (Flaki) készséggel áll rendelkezésedre bármikor: [@slsoftworks](http://twitter.com/slsoftworks), [flaki@mozilla.hu](mailto:flaki@mozilla.hu), +36204741705.

A konferencia szervezői örömmel segítenek felvenni a kapcsolatot a hotel/helyszín biztonsági szolgálatával és helyi rendfenntartó erőkkel, nyújtanak kíséretet és működnek közre bármely más módon a zaklatástól mentes konferencia-élmény biztosítása végett.

Minden résztvevőtől elvárjuk, hogy ezen szabályokat a konferencia területén, workshopokon, a konferenciához köthető egyéb szociális eseményeken és online felületeken egyaránt minden körülmények közt, maradéktalanul betartsa.
